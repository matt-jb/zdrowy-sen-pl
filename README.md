# Jak poprawić swój sen?

Wiele razy pisałem ludziom o podstawach zdrowego snu, dlatego postanowiłem zebrać wszystko do jednej copy/pasty. Są to głównie przeklejki z pierwszego newslettera Andrew Hubermana - profesora neurobiologii i optomologii ze Stanfordu, który prowadzi świetny podcast z tematami, głównie, o ludzkiej optymalizacji. Dodałem do tematu sporo wiedzy z różnych innych źródeł. Na razie część treści jest jeszcze po angielsku - będę je sukcesywnie tłumaczył.

Trochę dodatkowych informacji, linków itp. wrzucę też na sam koniec.

## 1) Śpij 7 - 9 godzin dziennie. Codziennie.

Dla optymalnego performance'u oraz zdrowia. Istnieje sporo ludzi, którzy czują się dobrze śpiąc mniej, ale poniżej 7 godzin w warunkach laboratoryjnych zawsze da się zmierzyć spadki funkcji kognitywnych, odporności i wielu innych ważnych dla człowieka czynników już od pierwszej nocy. Nie istnieje ani jeden system biologiczny w Twoim organizmie, który działa lepiej, gdy śpisz mniej. Osoby, które z powodu uwarunkowań genetycznych mogą cieszyć się relatywnie dobrym zdrowiem przy śnie poniżej 6 godzin występują w populacji na tyle rzadko, że łatwiej wygrać w totka dwa razy.

## 2) Wyjdź na słońce 30 - 60 minut po przebudzeniu.

Powtórz to późnym popołudniem, przed zachodem słońca. Jeśli obudzisz się zanim wyjdzie słońce i chcesz lub musisz się rozbudzić, skorzystaj ze sztucznego światła i wyjdź na zewnątrz, gdy wzejdzie słońce.

- W jasne, bezchmurne dni: oglądaj poranne i popołudniowe słońce przez 10 min.;
- w pochmurne dni: 20 min.;
- w bardzo pochmurne dni: 30 - 60 min..
- Jeśli mieszkasz w miejscu o bardzo minimalnym oświetleniu, rozważ sztuczne źródło światła. Dobrze sprawdzają się tzw. [ringlighty](https://gyazo.com/94067d94e0bfb82c9dfa223801c06330), czyli koliste światło LED-owe nakładane na telefon lub aparat.

W miarę możliwości nie korzystaj z okularów przeciwsłonecznych. Natomiast soczewki kontaktowe i okulary są w porządku, ponieważ one skupiają światło w odpowiednim miejscu.

Nie, nie musisz patrzeć bezpośrednio na słońce i nigdy nie patrz na ŻADNE światło tak jasne, że widok jest bolesny! Ale nie oczekuj również, że nosząc kapelusz z szerokim rondem, okulary przeciwsłoneczne i cały czas pozostając w cieniu "rozbudzisz" swój zegar dobowy.

Ten trick nie działa patrząc na światło przez szybę - musielibyście spędzić ok. 50x więcej czasu, by ten sam sygnał został wysłany do jąder nadskrzyżowaniowych (czyli Waszego "biologicznego zegarek").

## 3) Wstawaj i kładź się spać o stałych porach.

Alternatywnie: kładź się spać, gdy poczujesz senność, ale przy innych poprawnych przyzwyczajeniach to powinna być stała pora. Jeżeli przesiedzisz do późna i przegapisz swoje "okienko snu", narażasz się na pobudki o 3 nad ranem i trudności z ponownym zaśnięciem.

Większość specjalistów od snu traktuje tę radę jako absolutnie pierwszy krok do poprawienia całościowo swojego zdrowia. Drugi pierwszy tej rozpiski ma Wam pomóc w osiągnięciu właśnie tego.

## 4) Unikaj kofeiny na 8 - 10 godzin przed snem.

Dr Matt Walker (ekspert od snu z UC Berkeley) pewnie by powiedział, że to powinno być nawet 12 - 14 godzin. Andrew Huberman, z kolei, pije ostatnią kawę około 14:00 i zasypia bez problemu o 22:00 - 23:00. [Obaj wymienieni naukowcy omawiali to w Huberman Lab Podcast z większą ilością detali](https://hubermanlab.com/dr-matthew-walker-the-science-and-practice-of-perfecting-your-sleep/). Podobnie twierdzi Kamil Lelonek, inny ekspert od ludzkiej optymalizacji.

## 5) Jeżeli masz kłopoty z wybudzaniem się lub czujesz niepokój związany z tym, że nie możesz zasnąć, spróbuj skorzystać z darmowej aplikacji Reveri, która korzysta z dobrze przebadanych rozwiązań (dostępna zarówno w iStore, jak i Google Play Store).

Wykonuj _Reveri sleep self-hypnosis_ przynajmniej 3x w tygodniu o którejkolwiek porze dnia. Trwa to tylko 10 - 15 minut i pomoże Ci przebudować układ nerwowy w taki sposób, byś mógł zrelaksować się szybciej. Brzmi to troszkę śmiesznie, ale te rzeczy naprawdę potrafią zmienić jakość życia - jednak tylko przy regularnym stosowaniu. Na rynku jest sporo alternatyw z pokrewnej dziedziny "mindfulness", jak chociażby Headspace czy Waking Up.

## 6) Unikaj oglądania jasnych świateł - zwłaszcza jasnych lamp sufitowych między 22:00 a 4:00 rano.

Trzymaj się tej prostej zasady: korzystaj ze sztucznego światła jedynie na tyle, by móc bezpiecznie się poruszać w nocy. Blokery niebieskiego światła mogą trochę pomóc, ale nie zastąpią przygaszenia źródła światła. Jakiekolwiek jasne światło w nocy, nie tylko niebieskie, negatywnie wpływa na Twój cykl dobowy. Wyjątkiem są światła świec, księżyca, ogniska oraz kominka. Pracownikom zmianowym bardzo polecam przesłuchanie [odcinka Huberman Lab Podcast o ich sytuacji](https://hubermanlab.com/find-your-temperature-minimum-to-defeat-jetlag-shift-work-and-sleeplessness/). To samo z młodymi rodzicami, ludźmi z jetlagiem oraz innymi, którzy po prostu nie mają jak zdrowo i spokojnie spać w nocy.

## 7) Ogranicz drzemki w ciągu dnia do mniej niż 90 minut lub w ogóle ich nie rób.

Większość z nas uwielbia drzemki. Ale co za dużo, to niezdrowo. Wiąże się to z tym, że nasze ciało działa nie tylko w cyklach dobowych, ale też w cyklach 90-minutowych.

## 8) Jeśli budzisz się w środku nocy (co jest zupełnie normalne, gdy robi się to jedynie raz czy dwa każdej nocy), ale nie możesz ponownie zasnąć, rozważ wykonanie protokołu NSDR.

Wyszukaj "NSDR" na YouTube i skorzystaj z jednej z pierwszych 3 - 4 opcji, w zależności od tego jaki głos oraz czas preferujesz. Ewentualnie wyszukaj hasło "Yoga Nidra" - tego są setki do wyboru.

## 9) Możesz rozważyć suplementację na 30 - 60 min. przed snem:

(Osobiście, poza magnezem, nie stosuję tych supli i nie sprawdzałem czy są dostępne w Polsce:)

- 145 mg Magnesium Threonate or 200 mg Magnesium Bisglycinate
- 50 mg Apigenin (Swanson is the only source I know of; we have no affiliation to Swanson)
- 100-400 mg Theanine
- (3-4 nights per week I also take 2 g of Glycine and 100 mg GABA.)

\*I would start with one supplement (or none!) and then add one at a time as needed. Some people do not need any supplements, and some people like theanine but not magnesium, etc. so you have to determine what is best for you.

\**Don’t take theanine if you have overly intense dreams, sleep-walk, or have night terrors.

\***Also, some people (~5%), get an agitated stomach from magnesium supplementation, in which case, do not take it.

## 10) Spodziewaj się rozbudzenia około 1 godzinę przed swoim typowym czasem pójścia spać.

To zupełnie naturalna "górka" rozbudzenia. Sama przejdzie.

## 11) Twoja sypialnia powinna być chłodna i jak najciemniejsza.

Można rozważyć położenie na sobie kilku koców, które zrzucisz z siebie w trakcie nocy. Twoje ciało musi obniżyć swoją temperaturę o ok. 1 - 2 stopnie, byś mógł zasnąć i się nie obudzić. Zresztą rano budzisz się wraz ze wzrostem temperatury ciała. Dlatego utrzymuj pokój chłodnym i zdejmij koce w razie potrzeby. To prostsze niż użycie chociażby klimatyzacji.

## 12) Picie alkoholu zaburza Twój sen.

Tak samo środki nasenne, które nie sprawiają, że zasypiasz, tylko tracisz przytomność, a to nie to samo. To było omawiane szerzej w [odcinku Huberman Lab Podcast Episode z Dr Matthwe Walkerem](https://hubermanlab.com/dr-matthew-walker-the-science-and-practice-of-perfecting-your-sleep/).

## 13) Dzieci (a właściwie każdy z nas) z czasem mają zmieniające się potrzeby w zakresie snu. Dostosuj się do nich, a nie odwrotnie.

Możemy być "nocnymi markami" w wieku 15 lat, ale z wiekiem stajemy się "rannymi ptaszkami". Lub potrzebujemy 7 godzin na dobę latem i 8 - 9 godzin w zimie. To się będzie zmieniać.

Sam mam małe dziecko i jeśli kiedykolwiek w przyszłości będzie miało lekcje na wcześniej niż 9 rano, osobiście pójdę do dyrektora placówki z wydrukami dużej ilości badań na temat tego jak destruktywne jest poranne wstawanie dla nastolatków. Brak snu hamuje rozwój kognitywny, którego się już nigdy nie odzyska. Wyniki eksperymentów robione w USA są dramatyczne: średni wyniki testów SAT (odpowiednik naszej matury) w ciągu 1 roku od usunięcia pierwszej lub dwóch pierwszych godzin lekcyjnych wzrastają o dwucyfrowy wynik procentowy (!). W dodatku maleje śmiertelność, bo tam dzieciaki w liceum uczą się do prawa jazdy, a wypadki to przyczyna śmierci #1 wśród nastolatków.

Jeżeli macie dzieci - dawajcie im się wyspać. Chronotypu im nie zmienicie, co najwyżej sam im się naturalnie zmieni z czasem. Fajnym tipem dla nich jest zapalić im światło w pokoju lub odsłonić zasłony (ofc bez budzenia) na 1 godzinę przed typową porą ich wstawania. To pozwala osiągnąć bardzo podobny efekt jak w punkcie pierwszym tej rozpiski i ułatwi im zasypianie wieczorem.

## Dodatkowe informacje:
- www podcastu Hubermana, który szczerze polecam: https://hubermanlab.com/
- Naprawdę fajnie się ogląda to wprowadzenie do tematu zdrowego snu: https://www.youtube.com/watch?v=aXflBZXAucQ
- Jeżeli chcecie jakąś dobrą książkę w temacie, możecie zacząć od bestsellera wspomnianego wyżej Matthew Walkera: https://lubimyczytac.pl/ksiazka/4873848/dlaczego-spimy-odkrywanie-potegi-snu-i-marzen-sennych
- Jeżeli macie dzieci, właśnie zacząłem czytać (i jak dotąd jestem pod mega wrażeniem): https://lubimyczytac.pl/ksiazka/4898594/sen-u-dzieci
- Jeżeli potrzebujecie pomocy specjalisty z zakresu snu, jednym z bardziej znanych polskich praktyków jest Michał Skalski: https://www.znanylekarz.pl/michal-skalski/psychiatra-terapeuta-psychoterapeuta/warszawa Dzwoniłem przed chwilą do gościa i teleporady również oferuje. Nie mam z tego polecenia żadnych profitów btw.
- Pamiętajcie - powyższe jest skierowane do ludzi zdrowych. W trakcie zbierania powyższych materiałów, pojawił się temat osoby z bezdechem. Praktycznie każda choroba psychosomatyczna również zaburza sen. Tego nie wyleczycie sami, to jest kwestia dla Waszego lekarza. Jeżeli możecie, poza swoim lekarzem skonsultujcie się jeszcze ekstra ze Skalskim albo innym psychiatrą, będącym specjalistą w tej dziedzinie, żeby Wam pomógł indywidualnie.

## Na cholerę w ogóle to wszystko wrzuciłem na GitHub?

Bo to najważniejsza i najbardziej niedoceniana rzecz w pracy umysłowej.

Uważam temat za moje osobiste odkrycie roku 2020 - kilka drobnych zmian mocno poprawiło mi jakość życia. Zastrzegam, że w temacie jestem amatorem, nie żadnym biohackerem (nienawidzę tej nazwy btw) i nie mam też wykształcenia medycznego. Jedynie prostu przesłuchałem na temat fizjologii pewnie już z 500 h podcastów czołowych naukowców oraz sporo googlowałem abstractów badań.

### Na razie to wszystko.

Sen jest podstawą naszego zdrowia psychicznego i fizycznego oraz wydajności we wszystkich przedsięwzięciach. Jednak nikt nie jest doskonały w kwestii snu. Okazjonalne wyjście na miasto czy przegapienie światła słonecznego od czasu do czasu są zupełnie okej, więc nie popadaj w obsesję. Problemy rodzą się dopiero, gdy z wyjątków tworzy się nawyk. Bez względu na Twoją sytuację czy cele, pewnie coś można poprawić i na pewno sobie za to podziękujesz.
